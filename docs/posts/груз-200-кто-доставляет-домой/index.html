<!DOCTYPE html>
<html lang="ru-RU">
  <head>
    <title>Груз 200: кто доставляет домой тела погибших украинских военных — репортаж BBC | Новости на GitHub</title>

    <meta charset="utf-8">
<meta http-equiv="X-UA-Compatible" content="IE=edge,chrome=1">    
<meta name="viewport" content="width=device-width,minimum-scale=1">
<meta name="description" content="Источник: Новое Время https://nv.ua/ukraine/events/kto-i-kak-dostavlyaet-domoy-tela-pogibshih-ukrainskih-voennyh-vvs-50253414.html
ВВС News Україна розповідає про їхню роботу.
Тетяна Потоцька-Євчук раніше організовувала паломницькі поїздки за кордон. А навесні 2022-го їй довелося перекваліфікуватися. Тепер вона повертає додому тіла загиблих українських військових.
«Заходиш в морг, а на підвіконні стоять файлики з номерами, — згадує Тетяна одне з найсильніших вражень на початку своєї роботи. — У них особисті речі загиблих. І в них дзвонять телефони… Я не могла стримати сліз від Дніпра до Луцька».">
<meta name="generator" content="Hugo 0.91.2" />


  <META NAME="ROBOTS" CONTENT="NOINDEX, NOFOLLOW">


<link rel="stylesheet" href="/css/style.css">



<link rel="shortcut icon" href="/images/favicon.ico" type="image/x-icon" />







  </head>

  <body>
    <nav class="navigation">
	
		<a href="/"> <span class="arrow">←</span></a>
	
	<a href="/posts"></a>
	<a href="/tags"></a>
	<a href="/about"></a>

	
		<a href="/200rf.com/index.html">Зеркало 200rf.com</a>
	
		<a href="/www.stopwarrightnow.com/index.html">Зеркало stopwarrightnow.com</a>
	
		<a href="/posts/main/index.html">Ссылки на основные источники информации</a>
	

	
	  <a class="button" href="https://githubnewsua.github.io/index.xml"></a>
	
</nav>


    <main class="main">
      

<section id="single">
    <h1 class="title">Груз 200: кто доставляет домой тела погибших украинских военных — репортаж BBC</h1>

    <div class="tip">
        <time datetime="2022-06-30 15:57:00 &#43;0300 &#43;0300"></time>
        <span class="split">
          ·
        </span>
        <span>
          
        </span>
        <span class="split">
          ·
        </span>
        <span>
          
        </span>
    </div>

    
    
        
  


    


    <div class="content">
      <p>Источник: Новое Время <a href="https://nv.ua/ukraine/events/kto-i-kak-dostavlyaet-domoy-tela-pogibshih-ukrainskih-voennyh-vvs-50253414.html" target="_blank" rel="noopener">https://nv.ua/ukraine/events/kto-i-kak-dostavlyaet-domoy-tela-pogibshih-ukrainskih-voennyh-vvs-50253414.html</a></p>
<p>ВВС News Україна розповідає про їхню роботу.</p>
<p>Тетяна Потоцька-Євчук раніше організовувала паломницькі поїздки за кордон. А навесні 2022-го їй довелося перекваліфікуватися. Тепер вона повертає додому тіла загиблих українських військових.</p>
<p>«Заходиш в морг, а на підвіконні стоять файлики з номерами, — згадує Тетяна одне з найсильніших вражень на початку своєї роботи. — У них особисті речі загиблих. І в них дзвонять телефони… Я не могла стримати сліз від Дніпра до Луцька».</p>
<p>Тетяна повернула додому вже понад 80 тіл загиблих. Це переважно військові з Волинської та сусідньої Рівненської областей.</p>
<p>У 2014 році Тетяна разом з родиною не могли поховати племінника, який брав участь в АТО. Його тіло залишилося на окупованій території. Їм це вдалося лише через кілька місяців.</p>
<p>Саме тому через місяць війни Тетяна своїм коштом придбала спеціальний автомобіль-рефрижератор і вирушила на Схід. Щоби хоча б трохи зменшити страждання родин загиблих і дати їм змогу поховати рідних захисників.</p>
<p>У Тетяни є офіційний дозвіл Волинської обласної військової адміністрації. З ним вона їздить моргами великих і маленьких міст, шукаючи загиблих земляків. Зазвичай у неї з собою купа фотографій для упізнання.</p>
<p>Тетяна співпрацює з військкоматами, але з родичами загиблих намагається не спілкуватися. «А що я можу їм сказати? Що можна сказати людині, яка втратила рідного? Як сказати матері „тримайтеся“, коли вона похоронила сина?» — каже волонтерка.</p>
<p>Але виходить навпаки — родичі знаходять її самі. У відчаї і без інформації вони просять знайти хоча б тіла їхніх синів та чоловіків, щоби поховати їх вдома.</p>
<p>З початку антитерористичної операції на Донбасі у 2014 році діє гуманітарний проєкт Евакуація 200. Його завданням є пошук тіл зниклих безвісти військовослужбовців Збройних Сил України та передача їх родичам.</p>
<p>Пошукові групи формують з військовослужбовців, які мають відповідний досвід з 2014 року і пройшли фахові курси Міжнародного комітету Червоного Хреста. Щороку їх знання оновлюються.</p>
<p>«Наша першочергова задача — повернути кожного загиблого солдата родичам», — пояснює полковник Владислав Кравченко, який очолює цей проєкт Збройних Сил України.</p>
<p>Пошуковці збирають інформацію з військових частин, від родичів, СБУ та Нацполіції.</p>
<p>«Роль родичів дуже важлива. У них ми уточнюємо важливі прикмети, за якими можна ідентифікувати військовослужбовця. Якщо візуально впізнати складно, тоді проводиться ДНК-експертиза», — розповідає керівник проєкту.</p>
<p>Вона робиться за кошт держави. У всіх тіл військових беруть ДНК-зразок. І якщо виникають питання, то родичі також здають біологічний матеріал для дослідження.</p>
<p>Полковник Кравченко наголошує, що система зараз налагоджена і працює. Є відповідні накази і закони, у яких розписано, хто за що відповідає у цьому процесі.</p>
<p>Групи, які транспортують та евакуюють тіла загиблих, мінімально стикаються з родичами, щоби уникнути емоційного вигорання.</p>
<p>А вже військкомат повідомляє рідним про смерть військовослужбовця, надає психологічну підтримку родичам і допомагає в організації похорону.</p>
<p>Кількість пошукових груп проєкту Евакуація 200 формується за необхідності. Зараз працює близько 15 груп, які забирають тіла з моргів і доставляють до місця остаточного поховання.</p>
<p>А у Чернігівській та Сумській областях зараз працює група, яка має встановити місця можливих поховань українських військових.</p>
<p>Під час пошукових робіт часто знаходять і тіла російських військових. Їх перевозять до місць зберігання та готують на обмін.</p>
<p>Пошуковики проєкту Евакуація 200 не працюють у сірій зоні чи в районах, де є пряма небезпека їх життю і здоров’ю.</p>
<p>«Ми не можемо ризикувати життями людей, пошукової групи заради того, щоби витягнути тіло загиблого. Як би це цинічно не звучало, але життя людей важливіше, аніж тіло загиблого військового», — розповідає полковник Кравченко.</p>
<p>Але вся інформація, яка поступає з різних джерел щодо ймовірних місць поховання військовослужбовців, збирається.</p>
<p>За першої можливості, при звільненні територій, українські військові виїжджають до місць поховання, забирають ці тіла і передають далі на ідентифікацію.</p>
<p>«У нас є багато локацій щодо ймовірного залишення і поховання військовослужбовців. Це Харківська, Запорізька, Миколаївська області. Ми напевно знаємо, що там залишилися тіла наших військових», — каже Владислав Кравченко.</p>
<p>Він нагадує, що з 2014—2015 років на тимчасово окупованих територіях Донбасу залишаються тіла військових, які досі не повернули рідним. Волонтерам просто не давали дозволу там попрацювати.</p>
<p>«Зараз загиблі військовослужбовці — це пріоритет для всіх. Тому ми намагаємося якомога якісніше і швидше повернути їх тіла додому», — запевняє полковник.</p>
<p>Евакуація 200 співпрацює і з цивільними пошуковими організаціями.</p>
<p>Одним із партнерів є одеська громадська організація Пам’ять і слава, яка має досвід пошуку солдатів, які загинули під час Другої світової.</p>
<p>З 2014 по 2016 рік пошуком та ексгумацією тіл загиблих українських військових займалися волонтери пошукової організації Чорний тюльпан. Це була вимога з боку проросійських бойовиків — аби тіла з окупованої території забирали цивільні, а не військові.</p>
<p>Вікторія Сімкіна, яка займалася пошуком в цій місії, пригадує, що до Чорного тюльпану, який мав досвід пошуку загиблих з часів Першої та Другої світових воєн, тоді звернулося Міністерство оборони України.</p>
<p>«За два з лишком роки нашої роботи ми вивезли з окупованої території до тисячі тіл і фрагментів», — додає Вікторія.</p>
<p>Але умови роботи у 2014 і в 2022 роках не порівняти, каже волонтерка. «У 2014 році, в перший етап війни, на окупованих територіях ще було ще з ким говорити. Зараз нема з ким. Туди прийшли справжні нелюди», — розповідає Вікторія.</p>
<p>«Наших хлопців і дівчат кілька разів обстрілювали. Хоча у нас машина з відповідним написом — „Вантаж 200“. Вони навіть своїх не забирають, навіть коли ми знайшли і просимо забрати», — каже Вікторія Сімкіна.</p>
<p>Зараз існування Чорного тюльпану у колишньому вигляді неможливе, тому що багато членів команди опинилися на окупованих територіях. Тепер Вікторія і її колеги намагаються допомагати ЗСУ як волонтери.</p>
<p>«Нас всі пам’ятають ще з часів Чорного тюльпану. Люди пишуть і телефонують. Скидають нам локації і фото зниклих військових. Працює сарафанне радіо, бо комусь колись ми повернули сина чи чоловіка», — стверджує волонтерка.</p>
<p>Вікторія працює на межі Херсонської та Дніпропетровської областей. Вона добре знає увесь психологічний тиск пошукової роботи. Каже, що наздоганяє потім. В одного з її молодих колег уже двічі був інфаркт, а в іншого не витримало серце.</p>
<p>«Коли я сама вперше поїхала забирати наших військових з моргу, то дивилася, як в чорних мішках виносили тіла. На фоні щось далеко гупало. Я думала про те, що тут ці хлопці лежать в мішках, а у цей час там вбивають інших», — згадує Вікторія Сімкіна.</p>
<p>Оксана Козиренко очолює групу цивільно-військового співробітництва. Такий офіцер є у кожному батальйоні. Один з її обов’язків — координувати евакуацію тіл загиблих.</p>
<p>«Тіла загиблих з поля бою вивозять підрозділи, які там дислоковані. Якщо загинув військовослужбовець з їхньої роти, тіло евакуюють, перевозять в морг і потім доправляють додому», — пояснює Козиренко.</p>
<p>Рідних повідомляє представник військкомату. Телефонують тим людям, кого солдат вважав найближчими і залишив їхній номер телефону.</p>
<p>Є психологічний фактор, коли рідні, батьки, дружини, діти не хочуть визнавати смерть рідного. Тоді особу загиблого встановлюють через ДНК-аналіз.</p>
<p>На сьогодні є чимало випадків поховання українських військових на окупованих територіях. «На початку війни в Олешках мирні мешканці поховали українських військових. Сховали в себе їхні речі, сконтактували з нами. І ми вже 100% знаємо, що ці військові не безвісти зниклі, а поховані», — розповідає Оксана.</p>
<p>«Як звільнимо ті території, то буде багато роботи з ексгумації та перепоховання. Після війни у нас ще багато роботи. Швидко вона не закінчиться. Але закінчиться на нашу користь», — додає вона.</p>
<p>Наприкінці травня уряд призначив уповноваженого з питань осіб, зниклих безвісти за особливих обставин. Ним став Олег Котенко.</p>
<p>Саме він у складі Міністерства з питань реінтеграції окупованих територій координує розшук зниклих безвісти військових і цивільних на рівні держави.</p>
<p>ВВС News Україна не вдалося поспілкуватися з Олегом Котенком. Але за повідомленнями Мінреінтеграції, у червні Україні вдалося повернути понад 300 тіл.</p>
<p>У відомстві вказують алгоритм дій у випадку, якщо рідна людина перестала виходити на зв’язок. Для цього треба повідомити про неї на гарячу лінію кол-центру за номером 0 800 339 247.</p>
<p>І влада, і волонтери сходяться в одному — кожен захисник України має бути повернутий додому.</p>
<p>«Наша війна закінчиться тоді, коли ми зможемо поховати кожного нашого хлопця. Коли вони лежатимуть не під деревом чи плитою на полі бою, а у своєму рідному місті чи селі», — каже Тетяна Потоцька-Євчук.</p>
<p>Вона мріє змінити чорний напис «Вантаж 200» на своїй автівці і возити нею щось інше, а не тіла. Хоче знову організовувати паломницькі тури за кордон. Хоче миру і закінчення війни.</p>
<p>Хочете отримувати головні новини в месенджер? Підписуйтеся на наш Telegram або Viber!</p>

    </div>

    
    
    

</section>


    </main>
    
    <footer id="footer">
    
        <div id="social">


    <a class="symbol" href="https://github.com/githubnewsua" rel="me" target="_blank">
        
        <svg fill="#bbbbbb" width="28" height="28"  viewBox="0 0 72 72" version="1.1" xmlns="http://www.w3.org/2000/svg" xmlns:xlink="http://www.w3.org/1999/xlink">
    
    <title>Github</title>
    <desc>Created with Sketch.</desc>
    <defs></defs>
    <g id="Page-1" stroke="none" stroke-width="1" fill="none" fill-rule="evenodd">
        <g id="Social-Icons---Rounded-Black" transform="translate(-264.000000, -939.000000)">
            <g id="Github" transform="translate(264.000000, 939.000000)">
                <path d="M8,72 L64,72 C68.418278,72 72,68.418278 72,64 L72,8 C72,3.581722 68.418278,-8.11624501e-16 64,0 L8,0 C3.581722,8.11624501e-16 -5.41083001e-16,3.581722 0,8 L0,64 C5.41083001e-16,68.418278 3.581722,72 8,72 Z" id="Rounded" fill="#bbbbbb"></path>
                <path d="M35.9985,13 C22.746,13 12,23.7870921 12,37.096644 C12,47.7406712 18.876,56.7718301 28.4145,59.9584121 C29.6145,60.1797862 30.0525,59.4358488 30.0525,58.7973276 C30.0525,58.2250681 30.0315,56.7100863 30.0195,54.6996482 C23.343,56.1558981 21.9345,51.4693938 21.9345,51.4693938 C20.844,48.6864054 19.2705,47.9454799 19.2705,47.9454799 C17.091,46.4500754 19.4355,46.4801943 19.4355,46.4801943 C21.843,46.6503662 23.1105,48.9634994 23.1105,48.9634994 C25.2525,52.6455377 28.728,51.5823398 30.096,50.9649018 C30.3135,49.4077535 30.9345,48.3460615 31.62,47.7436831 C26.2905,47.1352808 20.688,45.0691228 20.688,35.8361671 C20.688,33.2052792 21.6225,31.0547881 23.1585,29.3696344 C22.911,28.7597262 22.0875,26.3110578 23.3925,22.9934585 C23.3925,22.9934585 25.4085,22.3459017 29.9925,25.4632101 C31.908,24.9285993 33.96,24.6620468 36.0015,24.6515052 C38.04,24.6620468 40.0935,24.9285993 42.0105,25.4632101 C46.5915,22.3459017 48.603,22.9934585 48.603,22.9934585 C49.9125,26.3110578 49.089,28.7597262 48.8415,29.3696344 C50.3805,31.0547881 51.309,33.2052792 51.309,35.8361671 C51.309,45.0917119 45.6975,47.1292571 40.3515,47.7256117 C41.2125,48.4695491 41.9805,49.9393525 41.9805,52.1877301 C41.9805,55.4089489 41.9505,58.0067059 41.9505,58.7973276 C41.9505,59.4418726 42.3825,60.1918338 43.6005,59.9554002 C53.13,56.7627944 60,47.7376593 60,37.096644 C60,23.7870921 49.254,13 35.9985,13" fill="#FFFFFF"></path>
            </g>
        </g>
    </g>
</svg>
    </a>

    <a class="symbol" href="https://how-to-help-ukraine-now.super.site" rel="me" target="_blank">
        
        <svg xmlns="http://www.w3.org/2000/svg" width="28" height="28" viewBox="0 0 1200 800">
<rect width="1200" height="800" fill="#005BBB"/>
<rect width="1200" height="400" y="400" fill="#FFD500"/>
</svg>
    </a>


</div>

    

    <div class="copyright">
    
        
    
    </div>

    
</footer>



  </body>
</html>
