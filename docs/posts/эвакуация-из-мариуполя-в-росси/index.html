<!DOCTYPE html>
<html lang="ru-RU">
  <head>
    <title>Эвакуация из Мариуполя в Россию: как происходит фильтрация — репортаж Deutsche Welle | Новости на GitHub</title>

    <meta charset="utf-8">
<meta http-equiv="X-UA-Compatible" content="IE=edge,chrome=1">    
<meta name="viewport" content="width=device-width,minimum-scale=1">
<meta name="description" content="Источник: Новое Время https://nv.ua/ukraine/events/filtraciya-okkupacionnyh-voysk-v-mariupole-rasskazy-evakuirovannyh-50236305.html
З перших днів повномасштабної війни Росії проти України припортове місто Маріуполь опинилося в оточенні російських військ. Через постійні обстріли тисячі маріупольців змушені ховатися в укриттях та підвалах. За словами президента України Володимира Зеленського, нині інфраструктура міста зруйнована приблизно на 95 відсотків. DW наводить три історії не пов’язаних між собою жителів Маріуполя, яким вдалося вирватися з облоги, пройшовши так звані фільтраційні табори, які організували російські військові.
«Пиши, що тобі диктують, і не став зайвих питань»">
<meta name="generator" content="Hugo 0.91.2" />


  <META NAME="ROBOTS" CONTENT="NOINDEX, NOFOLLOW">


<link rel="stylesheet" href="/css/style.css">



<link rel="shortcut icon" href="/images/favicon.ico" type="image/x-icon" />







  </head>

  <body>
    <nav class="navigation">
	
		<a href="/"> <span class="arrow">←</span></a>
	
	<a href="/posts"></a>
	<a href="/tags"></a>
	<a href="/about"></a>

	
		<a href="/200rf.com/index.html">Зеркало 200rf.com</a>
	
		<a href="/www.stopwarrightnow.com/index.html">Зеркало stopwarrightnow.com</a>
	
		<a href="/posts/main/index.html">Ссылки на основные источники информации</a>
	

	
	  <a class="button" href="https://githubnewsua.github.io/index.xml"></a>
	
</nav>


    <main class="main">
      

<section id="single">
    <h1 class="title">Эвакуация из Мариуполя в Россию: как происходит фильтрация — репортаж Deutsche Welle</h1>

    <div class="tip">
        <time datetime="2022-04-23 14:41:00 &#43;0300 &#43;0300"></time>
        <span class="split">
          ·
        </span>
        <span>
          
        </span>
        <span class="split">
          ·
        </span>
        <span>
          
        </span>
    </div>

    
    
        
  


    


    <div class="content">
      <p>Источник: Новое Время <a href="https://nv.ua/ukraine/events/filtraciya-okkupacionnyh-voysk-v-mariupole-rasskazy-evakuirovannyh-50236305.html" target="_blank" rel="noopener">https://nv.ua/ukraine/events/filtraciya-okkupacionnyh-voysk-v-mariupole-rasskazy-evakuirovannyh-50236305.html</a></p>
<p>З перших днів повномасштабної війни Росії проти України припортове місто Маріуполь опинилося в оточенні російських військ. Через постійні обстріли тисячі маріупольців змушені ховатися в укриттях та підвалах. За словами президента України Володимира Зеленського, нині інфраструктура міста зруйнована приблизно на 95 відсотків. DW наводить три історії не пов’язаних між собою жителів Маріуполя, яким вдалося вирватися з облоги, пройшовши так звані фільтраційні табори, які організували російські військові.</p>
<p>«Пиши, що тобі диктують, і не став зайвих питань»</p>
<p>31-річний Дмитро* разом з дружиною та грудною дитиною виїхав з Маріуполя 21 березня.</p>
<p>«Ми прожили під обстрілами майже місяць — з 24 лютого по 21 березня. В перші дні зник зв’язок, тому взагалі не було інформації. З 8 березня ми жили вже у підвалі. Приблизно 15 березня в нашому будинку з’явилися ворожі військові — спочатку слов’янської зовнішності, а через кілька днів чеченці, які зайняли всі квартири в будинку.</p>
<p>Саме чеченці повідомили, що можна евакуюватися у так звану «ДНР». Але евакуація була специфічна: люди бігли під обстрілами, хтось падав, був абсолютний хаос. Далі, коли вибігли з-під обстрілів, йшли пішки приблизно вісім кілометрів до блокпосту так званої «ДНР». Після чотирьох годин очікування в черзі нарешті пройшли, як я потім зрозумів, легкий контроль: чоловіків роздягали до пояса, перевіряли документи та речі.</p>
<p>Потім нас автобусом привезли в Новоазовськ, де поселили у школу. Там ми відчули більш-менш хороше ставлення від вчителів та волонтерів, які надавали медичну допомогу та годували. Спали на матрацах на підлозі — умови не супер, але після життя у підвалі трохи відпочили. На третій день перебування у школі всіх примусово планували везти кудись на фільтрацію і потім до Росії, чого ми точно не хотіли. З’ясувалося, що в Росію можна не поїхати, якщо в Новоазовську є де жити. Завдяки волонтерам у школі знайшли літню жінку, яка написала заяву і забрала нас до себе.</p>
<p>Читайте також: У Маріуполі загинула 91-річна Ванда Об&rsquo;єдкова, яка пережила німецьку окупацію 1942 року</p>
<p>Проте нам повідомили, що все одно потрібно прийти до школи, звідки автобус мав відвезти нас у Донецьк на фільтрацію. Зазначу, що у них дуже великі проблеми з організацією — ми ходили до школи три рази, але автобус жодного разу не приїхав. Потім ми просто перестали ходити і почали шукати варіанти, як можна цю фільтрацію пройти самостійно. Через два тижні знайомі сказали, що це можна зробити в селі Безіменне.</p>
<p>Фільтрація проходила у трьох наметах. Коли я зайшов у перший, мені відразу кинувся в очі побитий хлопець, який сидів біля стіни. Не знаю, хто він і чому там сидів. Можливо, так хотіли залякати.</p>
<p>Військовий сказав мені роздягнутися до трусів — оглядали на наявність татуювань та слідів від зброї. Потім забрали телефон, у якому дивилися всі мої переписки, контакти, фото. Паралельно ставили питання: «Де жив, працював? Чи є знайомі з полку Азов? Як ставлюсь до політики Росії та України?» Я відповідав, що нейтрально ставлюсь до політики. Також питали, чому ми вісім років бомбили Донецьк. Я казав, що не знаю і не дивлюся телевізор.</p>
<p>У другому наметі в мене також взяли телефон, який підключили до якогось обладнання. Також я підходив до різних столиків, де брали відбитки пальців та фотографували. Найбільш неприємний був останній етап, у третьому наметі. Я сів до військового, який сказав писати заяву згідно зі зразком. Там йшлося, що я ознайомлений з якоюсь статтею конституції так званої «ДНР». На питання про зміст цієї статті мені сказали: «Пиши, що тобі диктують, і не став зайвих питань». Потім військовий запитував про місце роботи, ставлення до Росії, знайомства серед українських військових. Відповіді на них я записував у заяві.</p>
<p>Все пройшло спокійно, можливо, тому, що я відповідав правильно. Адже я чув крики та образи на адресу чоловіків, які питали, навіщо Росія прийшла, зруйнувавши їхній дім і життя. В мене була така ж думка, але я розумів, що не варто про це казати. Було відчуття, що вони нас вважають винними в чомусь.</p>
<p>Коли я все написав, дали папірець, що засвідчував проходження фільтрації. З цим папірцем я міг перебувати на території так званої «ДНР» і заїжджати в Росію.</p>
<p>Згодом ми знайшли приватного перевізника, який був готовий з Донецька довезти нас до Польщі через Росію. На російському кордоні було ще жорсткіше, ніж на фільтрації. Росіяни нас довго допитували і ще ретельніше перевіряли телефон — кожен чат у месенджерах, всі контакти. Вони попередили, що потрібно на питання відповідати правду, тому що в іншому разі «будуть зовсім по-іншому спілкуватися». Також я бачив на стенді брошуру з написом: «Далекий Схід Росії чекає тебе». Я чув від людей, що пропонують поїхати туди, дають 10 тисяч рублів та якусь роботу. Особисто мені не пропонували, напевно тому, що я нібито їхав до знайомих. Перевізник чітко попередив — при в&rsquo;їзді до Росії потрібно казати, що їдемо в Москву, а також знайти знайомих, адресу та номер яких можна було б повідомити прикордонникам. Дійсно, росіяни телефонували за цим номером і питали, чи там чекають на нас.</p>
<p>Зрештою ми перетнули російсько-латвійський кордон і видихнули. Нині ми в Польщі і плануємо поїхати в Австрію до знайомих. Будемо спостерігати за ситуацією і сподіваємося повернутися в Україну.</p>
<p>«Я дуже злякалася, адже думала, що мене вже не випустять»</p>
<p>Анна виїхала з Маріуполя 24 березня разом з чоловіком і дитиною.</p>
<p>Ми розуміли, що потрібно виїжджати, тому що на вулицях багато трупів, і починає тепліти, що загрожує санітарними проблемами. Посидівши в підвалі без зв’язку, 24 березня ми вирішили, що треба йти питати, як вибратися. Зустріли солдата з білою пов’язкою, який сказав, де місце евакуації. Прийшовши туди, нас забрав автобус, який довіз до міста Володарськ. Згодом інший автобус привіз нас у Донецьк, де нас поселили в школу. Там дали матрац і годували три рази в день. У цій же школі проводилася фільтрація. Моєму чоловіку наказали роздягнутися, щоб подивитися, чи є татуювання та сліди від зброї. Також питали про місце роботи, чи «пропагує він антиросійський режим».</p>
<p>Згодом запросили мене. Питали, чи директор мого телеканалу (Анна працювала журналісткою — ред.) має проукраїнські погляди та чи веде він «русофобні наради», змушуючи говорити про Росію погано. Також в мене попросили номери всіх, хто зі мною працює, питали про мою політичну позицію, на якій мові я вела програми та якою мовою говорили мої гості. В цілому вони спілкувалися зі мною ввічливо.</p>
<p>Коли я вже десь годину їхала на автобусі в сторону російського кордону, ці ж військові наздогнали і попросили мене вийти. Я дуже злякалася, адже думала, що мене вже не випустять. Вони сказали, що не встигли поставити ще кілька питань, зокрема, про моїх знайомих. Зрештою, вони скопіювали всі мої контакти і відпустили. На російському кордоні в мене нічого не питали, але чоловіків перевіряли на наявність татуювань тощо.</p>
<p>З кордону інший автобус відвіз нас в Таганрог, де нам сказали, що можемо їхати, куди хочемо, якщо є де жити. Якщо нікуди їхати, то можна безкоштовно доїхати в Пензу, де нас обіцяли кудись поселити. Ми планували їхати до родичів в російське місто Улан-Уде, щоб зачекати інших родичів, які ще не евакуювалися з Маріуполя. Але потім плани змінилися: моєму чоловікові терміново потрібні були ліки, яких в Росії не було, і ми поїхали в Європу.</p>
<p>«У мені народилася ненависть, від якої навіть соромно»</p>
<p>Варвара понад місяць прожила під обстрілами в Маріуполі. Разом з чоловіком вони залишили місто 25 березня.</p>
<p>У мої 67 років у мене нічого не залишилося. Ми з чоловіком 40 років наживали майно, щоб забезпечити достойну старість. Тепер нічого нема.</p>
<p>25 березня біля нашого будинку, де ми ховалися в бомбосховищі, з’явилися російські солдати, які сказали: «Це зачистка, якщо через десять хвилин ви не вийдете, то ми кинемо гранату і підірвемо вас». Хтось із людей падав на коліна і просив їх не робити цього. Зрештою, всі вийшли, і солдати сказали нам іти до церкви. Там люди у військовій формі подивилися наші паспорти і погнали до села Бердянське. Тут жінок не перевіряли, тоді як у чоловіків оглядали плечі, руки, ноги і спину. Потім запхали нас в автобус, було дуже тісно. При цьому кричали, щоб ми заходили швидше, бо нібито Україна зараз буде всіх обстрілювати.</p>
<p>Привезли в село Безіменне і поселили у школі, де ми поїли та поспали на підлозі. Зранку автобусом відвезли в місто Торез, де нас вчергове принизили — взяли відбитки пальців, міряли зріст, робили копії паспорту, перевіряли телефони. Це тривало досить довго, і було страшно, тому що всі зі зброєю, а ми не розуміли, навіщо нас сюди привезли.</p>
<p>Потім відвезли в поліцейський відділок, де мене допитували кілька людей. Питання ставили щодо місця роботи та проживання, а також запитали, де планую жити. Я сказала, що буду жити в Україні. Вони на цю фразу почали хмикати та сміятися, заявивши: «Такої країни не буде».</p>
<p>Як я згодом дізналася від інших людей, якщо виявляєш бажання жити в Росії, дають написати заяву і після цього десять тисяч рублів. Але є вимога протягом десяти років не виїжджати з Росії.</p>
<p>Після проходження цієї фільтрації нам видали якийсь папірець та сказали, що зараз приїдуть автобуси і відвезуть нас у Ростов. Але ми підійшли до старшого, який там був, і почали плакати, що не хочемо в Росію, тому що нібито любимо так звану «ДНР». Нам потрібно було поїхати в Безіменне, де був наш племінник, який їхав з Маріуполя на своїй машині і стояв у черзі на фільтрацію.</p>
<p>Знайшли місцевого шахтаря, який зголосився за гроші нас відвезти. В дорозі він розказував, що скоро все буде чудово: в серпні запрацює Азовсталь, буде пряма дорога в Одесу. Але я хочу сказати — живуть там люди так погано, що уявити складно. Я питала у цього шахтаря, що в Торезі за вісім років було побудовано. Він сказав: «Два кілометри дороги і відремонтували дах в якомусь будинку».</p>
<p>Потім ми зустрілися з племінником і доїхали до російського кордону. Там теж ставлення було не дуже — довго тримали на кордоні, а прикордонники ходили-байдикували. Потім знов перевіряли документи, речі, суму грошей.</p>
<p>Пройшовши кордон, ми поїхали в Ростов, де нас зустріли волонтери, завдяки яким ми змогли помитися, постригтися, перевдягнутися. Також попросили їх купити квитки до Білорусі, аби потрапити в Україну. Але виявилося, що на цьому потязі можуть їздити лише громадяни Білорусі та Росії, і провідник сказав, що висадить нас на кордоні. Я пішла до начальника потягу просити не робити цього. Зрештою він подзвонив якомусь прикордоннику, який запитав, скільки нам років. Думаю, нам дуже пощастило, що ми старі, адже нам дозволили їхати. В Мінську нас зустріли знайомі і відвезли до українського кордону.</p>
<p>Не вкладається в голові, як можна те, що зробила Росія, зрозуміти, пробачити і забути. До війни я була лояльною до Росії, але тепер в мені народилася ненависть, від якої мені навіть соромно. В Маріуполі загинула 88-річна сестра мого чоловіка. Вона казала, що навіть німці так не обстрілювали у Другу світову війну.</p>
<ul>
<li>Імена змінено з міркувань безпеки.</li>
</ul>

    </div>

    
    
    

</section>


    </main>
    
    <footer id="footer">
    
        <div id="social">


    <a class="symbol" href="https://github.com/githubnewsua" rel="me" target="_blank">
        
        <svg fill="#bbbbbb" width="28" height="28"  viewBox="0 0 72 72" version="1.1" xmlns="http://www.w3.org/2000/svg" xmlns:xlink="http://www.w3.org/1999/xlink">
    
    <title>Github</title>
    <desc>Created with Sketch.</desc>
    <defs></defs>
    <g id="Page-1" stroke="none" stroke-width="1" fill="none" fill-rule="evenodd">
        <g id="Social-Icons---Rounded-Black" transform="translate(-264.000000, -939.000000)">
            <g id="Github" transform="translate(264.000000, 939.000000)">
                <path d="M8,72 L64,72 C68.418278,72 72,68.418278 72,64 L72,8 C72,3.581722 68.418278,-8.11624501e-16 64,0 L8,0 C3.581722,8.11624501e-16 -5.41083001e-16,3.581722 0,8 L0,64 C5.41083001e-16,68.418278 3.581722,72 8,72 Z" id="Rounded" fill="#bbbbbb"></path>
                <path d="M35.9985,13 C22.746,13 12,23.7870921 12,37.096644 C12,47.7406712 18.876,56.7718301 28.4145,59.9584121 C29.6145,60.1797862 30.0525,59.4358488 30.0525,58.7973276 C30.0525,58.2250681 30.0315,56.7100863 30.0195,54.6996482 C23.343,56.1558981 21.9345,51.4693938 21.9345,51.4693938 C20.844,48.6864054 19.2705,47.9454799 19.2705,47.9454799 C17.091,46.4500754 19.4355,46.4801943 19.4355,46.4801943 C21.843,46.6503662 23.1105,48.9634994 23.1105,48.9634994 C25.2525,52.6455377 28.728,51.5823398 30.096,50.9649018 C30.3135,49.4077535 30.9345,48.3460615 31.62,47.7436831 C26.2905,47.1352808 20.688,45.0691228 20.688,35.8361671 C20.688,33.2052792 21.6225,31.0547881 23.1585,29.3696344 C22.911,28.7597262 22.0875,26.3110578 23.3925,22.9934585 C23.3925,22.9934585 25.4085,22.3459017 29.9925,25.4632101 C31.908,24.9285993 33.96,24.6620468 36.0015,24.6515052 C38.04,24.6620468 40.0935,24.9285993 42.0105,25.4632101 C46.5915,22.3459017 48.603,22.9934585 48.603,22.9934585 C49.9125,26.3110578 49.089,28.7597262 48.8415,29.3696344 C50.3805,31.0547881 51.309,33.2052792 51.309,35.8361671 C51.309,45.0917119 45.6975,47.1292571 40.3515,47.7256117 C41.2125,48.4695491 41.9805,49.9393525 41.9805,52.1877301 C41.9805,55.4089489 41.9505,58.0067059 41.9505,58.7973276 C41.9505,59.4418726 42.3825,60.1918338 43.6005,59.9554002 C53.13,56.7627944 60,47.7376593 60,37.096644 C60,23.7870921 49.254,13 35.9985,13" fill="#FFFFFF"></path>
            </g>
        </g>
    </g>
</svg>
    </a>

    <a class="symbol" href="https://how-to-help-ukraine-now.super.site" rel="me" target="_blank">
        
        <svg xmlns="http://www.w3.org/2000/svg" width="28" height="28" viewBox="0 0 1200 800">
<rect width="1200" height="800" fill="#005BBB"/>
<rect width="1200" height="400" y="400" fill="#FFD500"/>
</svg>
    </a>


</div>

    

    <div class="copyright">
    
        
    
    </div>

    
</footer>



  </body>
</html>
