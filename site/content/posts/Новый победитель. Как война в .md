---
title: "Новый победитель. Как война в Украине изменяет мировую карту поставок энергоресурсов и кто получит выгоду? — The Economist"
date: Sat, 01 Oct 2022 12:41:00 +0300
draft: false
---
Источник: Новое Время https://biz.nv.ua/economics/kto-zamenit-rossiyu-na-mirovom-rynke-nefti-i-gaza-novosti-50273784.html


The Economist проаналізував зміни, які відбуваються на глобальному ринку вуглеводнів. НВ Бізнес публікує переклад матеріалу, який було скорочено та відредаговано для більшої ясності.

 Видео дня   

У 2017 році Катар скасував 12-річну заборону на розробку найбільшого в світі родовища природного газу у Перській затоці. Вартість цього проекту $30 млрд. Він дозволить збільшити виробництво зрідженого природного газу (СПГ або LNG) у країні з поточних 77 млн ​​тонн на рік до 110 млн т/рік у 2026 році. Після регазифікації це складатиме 152 млрд кубометрів газу. Попри критику в середині країни, Катар заявив про другу фазу розширення, результатом якої стане виробництво 126 млн тонн СПГ на рік до 2027 року. Це становитиме 1/3 обсягів світового ринку СПГ, що є сьогодні.

У 2019 році глобальний надлишок СПГ підштовхнув спотову ціну в Азії до найнижчих значень за 10 років. За рік, в наслідок карантину через COVID-19, ціні впали ще на 20%, що посилило критику катарців.

Але Саад аль-Каабі, міністр енергетики, дотримувався свого плану. Його підрахунки показали, що до 2025 року, «плюс-мінус два роки», світ знову потребуватиме газу. Все сталося набагато раніше. У 2021 році відродження попиту на енергоносії призвели боротьби споживачів за СПГ, зокрема через те, що він вважається більш екологічно чистим, ніж вугілля.

У 2022 році через війну в Україні європейські ціни на газ зросли в шість разів. Тому делегації з Європи до Катару йшли одна за одною.

У серпні Катар відправив до Європи 2 млн тонн СПГ. Але це лише п’ята частина від загальної кількості, яку країна відвантажила того місяця. Решта пов’язана довгостроковими контрактами, переважно, до споживачів в Азії. Проте аль-Каабі готовий укладати угоди про постачання «з усіма».

«Фестиваль угод» у Катарі вказує на фундаментальну перебудову глобальної системи торгівлі енергоносіями. В останні роки основними принципами організації взаємодії покупців і продавців палива в усьому світі були ціни та клімат. Війна в Україні знову включила енергетичну безпеку в комплекс, тому що постачання не може швидко зростати. Ринок, який виникне, буде структурно жорстким. Він також буде розділений уздовж меридіана, що проходить від Уралу до Саудівської Аравії, що дозволить державам Перської затоки використовувати можливості, як ніколи раніше.
