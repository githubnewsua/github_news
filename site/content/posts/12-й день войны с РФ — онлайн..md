---
title: "12-й день войны с РФ — онлайн. Сегодня ожидаются новые переговоры, по Николаеву ударили из Смерчей, враг потерял 1 тыс. боевых бронемашин"
date: Mon, 07 Mar 2022 10:27:00 +0200
draft: false
---
Источник: Новое Время https://nv.ua/ukraine/events/voyna-s-rossiey-12-den-voyny-sobytiya-v-kieve-harkove-mariupole-peregovory-7-marta-onlayn-50222848.html


5−6 марта российская сторона дважды сорвала попытки организовать гуманитарный коридор для эвакуации гражданского населения Мариуполя. В оба дня войска РФ нарушили режим тишины в районах запланированного маршрута колон, что сделало выезд людей из города невозможным. Вероятно, тема гуманитарных коридоров сегодня будет снова обсуждаться на переговорах делегаций Украины и РФ.

Тем временем тотальная изоляция России расширяется: каждый день растет список компаний, отказавшихся работать в РФ или сотрудничать со страной-агрессором. Крупнейшие российские компании уже на грани дефолта из-за санкций: 6 марта Роснефть не смогла выполнить обязательства по облигациям на $2 млрд, а 7 марта уже Газпром должен погасить облигации на $1,3 млрд.

НВ следит за главными событиями дня в режиме онлайн.

12:05 Війна Росії проти України: у Міжнародному суді ООН в Гаазі розпочинаються слухання у справі про звинувачення у геноциді

У понеділок, 7 березня, у Міжнародному суді ООН у Гаазі розпочинаються слухання за позовом України проти Росії у справі про звинувачення у геноциді на тлі повномасштабного вторгнення.

Як повідомили в МЗС України, українська делегація представляє у Міжнародному суді ООН правову позицію у справі проти Росії відповідно до Конвенції від 1948 року щодо запобігання злочину геноциду та покарання за нього.

11:56 «Хай Росію нагодує війна»: нове звернення Володимира Зеленського із вимогами посилення санкцій — головні тези

Президент України Володимир Зеленський 7 березня звернувся до українців з новими словами та ідеями підтримки і розповів про ситуацію в країні. Головні тези його промови:

11:47 За ніч українські військові знищили не менше 30 вертольотів окупантів на Херсонщині

Командування морської піхоти доповіло про знищення понад трьох десятків ворожих вертольотів на аеродромі Чорнобаївка біля Херсону, де окупанти розмістили свій авіапарк.

«Ранок в Україні для російської нечисті точно починається не з кави. Вночі, українські воїни накрили аеродром Чорнобаївка біля Херсону. Окупанти вирішили частково розмістити там свій авіапарк. Знищено від 30 гелікоптерів ворога, а ще жива сила та техніка», — пише Командування морської піхоти у своєму Facebook.

Окрім того, на підступах до Миколаєва вчора було знищено 3 колони ворога, а українські військові захопили велику кількість боєкомплекту, колісну техніку, та сім гаубиць Д-20.

11:26 Третій раунд переговорів РФ та України: російська делегація вилетіла до Білорусі

Російська делегація вилетіла до Білорусі на третій раунд переговорів РФ та України, запланований на понеділок, 7 березня. Про це повідомляють російські державні ЗМІ.

Росія та Україна після початку повномасштабної війни РФ проти нашої держави провели два етапи переговорів на території Білорусі - 28 лютого та 4 березня. Третій раунд переговорів заплановано на понеділок, 7 березня.

11:15 "Росія маніпулює". Верещук пояснила, яких гуманітарних коридорів вимагає Україна і чому варіанти РФ неприйнятні

Віце-прем'єр-міністр — міністр з питань реінтеграції тимчасово окупованих територій України Ірина Верещук закликала російську владу припинити маніпуляції життям мирного населення України та відкрити гуманітарні коридори для евакуації громадян та доставки гумдопомоги до заблокованих окупантами районів та міст.

Реагуючи на озвучену в РФ інформацію про нібито відкриття гумкоридорів для евакуації українців на територію Білорусі та Росії, Верещук сказала: «Вранці з’явилася інформація, що РФ нібито „в гуманних цілях“ відкриває гуманітарні коридори і режим припинення вогню починається з 10 ранку. Це неприйнятний варіант відкриття коридорів». Верещук висловила надію на те, що президент Франції Емманюель Макрон розуміє, що Росія у власних цілях використовує його ім'я та наміри допомогти українцям.

«Ми направили (в РФ) своє бачення того, як маємо виглядати гуманітарні коридори і ми готові відкрити такі коридори з 10:00 сьогоднішнього дня», — наголосила міністр.

Україна наполягає на таких варіантах — вимагаючи також забезпечити режим тиші:

Раніше Міноборони РФ оголосило про нібито відкриття з 10:00 у понеділок «гуманітарних коридорів у Києві, Харкові, Сумах та Маріуполі» — для евакуації населення на територію РФ та Білорусі. Москва заявила, що такі «коридори» роблять, нібито «на прохання Макрона до Путіна».

10:55 Військові Нацгвардії затримали пілота збитого в Харкові винищувача, він обстрілював Ізюм та Балаклію 

У ніч проти 7 березня військовослужбовці Нацгвардії затримали пілота російського винищувача, який збили у Харкові напередодні.

Як повідомив голова Харківської ОДА Олег Синєгубов, затриманим виявився заступник командира авіаційного полку Гешток Максим Сергійович. Полк дислокується у Воронежі.

«Це один із головних учасників та свідків злочинів, які російський агресор чинить проти мирного українського населення. Особисто здійснював три вильоти між Ізюмом та Балаклією. Російський пілот здав своїх координаторів та розповів про злочинні накази», — зазначив він.

10:42 Наслідки вчорашнього обстрілу аеропорту Вінниці: 9 загиблих

Станом на 7:00 ранку 7 березня рятувальники ДСНС дістали з-під завалів споруд на території аеропорту Вінниця, який окупанти обстріляли вчора, 15 осіб. З них 9 загиблих (5 цивільних, 4 військових). Пошукові роботи тривають.

Також продовжуються пошуки людини під завалами на території аеропорту поблизу с. Гавришівка Вінницького району, по якому ворог також завдав удару 6 березня.

10:24 Ворог втратив понад 11 тис. осіб, майже 300 танків і 1 тис. інших бойових бронемашин — оновлені дані Генштабу ЗСУ

Від початку вторгнення сумарні втрати російських окупантів склали, за даними Генштабу ЗСУ:

10:16 Військовий рекорд. Вартість газу в Європі перевищила $2900 за тисячу кубів

Спотова ціна газу в Європі 7 березня встановила новий історичний рекорд — понад $2900 за тисячу кубометрів.

Як свідчать дані торгів на біржі ICE Futures, 7 березня, ціна найближчого, квітневого, ф’ючерсу на найбільшому європейському хабі TTF зросла з рівня $2300 до $2900 за тисячу кубів до 9:50 за київським часом.

10:12 Всі матеріали — у відкритому доступі. Для більш стабільної та швидкої роботи сайт NV.ua вимикає авторизацію для передплатників

У цей період вхід до особистого кабінету не працюватиме (при спробі авторизуватися ви отримаєте повідомлення про помилку).

У ці важкі для всіх нас дні ми зазнали чисельних кібератак, але нас це не спиняє. Ми працюємо 24/7 попри всі перешкоди агресора.

10:05 «Ми їм навалюємо, місто обороняється, все добре» — голова Миколаївської ОДА про ситуацію в Миколаєві після обстрілів

Вранці 7 березня окупанти здійснили масований обстріл житлових масивів Миколаєва зі Смерчів. Однак місто тримає оборону, запевнив Віталій Кім, голова Миколаївської ОДА.

«Навалюють добре, ми їм теж навалюємо. Все гаразд, не переживайте, місто обороняється. Зараз ворог уб'ється об стіну. Все бачимо, все працює, немає часу розповідати, сидимо у підвалах — цивільне населення. Військові працюють: чітко, красиво та спокійно. Не хвилюйтеся, ми тут, працюємо», — сказав Кім у новому відео.

09:48 Як працює метро в Києві: офіційний розклад від КМДА 

У київському метрополітені працюють лише окремі станції, орієнтовний інтервал руху 40 хвилин.

09:40 У Запорізькій області окупанти розстріляли працівників Укрпошти, які розвозили пенсії

Про це повідомив голова Запорізької обласної військової адміністрації Олександр Старух.

Злочин було скоєно в суботу 5 березня. Російські військові-кадирівці на танку обстріляли авто Укрпошти та переїхали автомобіль. На місці загинули чоловік та жінка.

Працівники Укопошти розвозили пенсії та пошту через населені пункти Оріхово, Омельник, Єгорівка та Новоселівка.

«По дорозі між населеними пунктами Єгорівка та Новоселівка назустріч цивільній машині виїхав танк. Водій автомобіля взяв трохи вправо, щоб пропустити військову техніку. У відповідь російські солдати здалеку відкрили вогонь по цивільному автомобілю, а потім наїхали на нього», — розповів Старух.

09:28 Російські війська не досягли цілей і мінімально просунулися за вихідні — розвідка Великої Британії

Розвідка Міноборони Великої Британії у своєму новому зведенні зі підсумками 6 березня повідомила, що за вихідні російські війська мінімально просунулися в Україні.

«Російські війська, ймовірно, досягли мінімального наземного просування протягом вихідних. Малоймовірно, що Росія успішно досягла запланованих цілей на сьогоднішній день», — йдеться в повідомленні.

09:19 Українські військові знищили російський корабель у Чорному морі

Українські військові знищили черговий корабель Російської Федерації.

Про це сьогодні, 7 березня, повідомив речник Оперативного штабу Одеської обласної військової адміністрації Сергій Братчук.



«У ворога втрати, а наші молодці», — додав він.

09:17 В Україні заблокували канал Шарія на YouTube

Канал проросійського блогера Анатолія Шарія на YouTube заблокували в Україні. Про це повідомив в Telegram міністр цифрової трансформації Михайло Федоров.

Він також зазначив, що Ольга Шарій і їхній канал Дубль теж заблоковані.

09:10 Окупанти намагаються сконцентрувати сили для нової хвилі атак: головні тези нового звернення Резнікова

Міністр оборони України Олексій Резніков вранці 7 березня оприлюднив нове звернення до українців, розповівши про ситуацію на фронтах.

Головні тези:

09:00 Окупанти застрелили голову Гостомельської громади 

Російські окупанти застрелили Юрія Приліпка, голову Гостомельської громади, повідомляє Держтомельська сільрада.

«Голова Гостомельської громади Юрій Ілліч Приліпко загинув, роздаючи хліб голодним та ліки хворим, втішаючи тих, хто в горі та тішить зневірених. За це його разом із побратимами Русланом Карпенком та Іваном Зорі застрелили окупанти», — йдеться у повідомленні у телеграм.

08:50 Україна виграла четверте золото Паралімпіади-2022!

Його здобула харків'янка Оксана Шишкова на 15-кілометровій дистанції у лижних перегонах. Для Шишкової - це друге «золото» Ігор-2022 у Пекіні, повідомляє Суспільне.

08:32 Жителі Харкова можуть отримати гуманітарну допомогу у 16 відділеннях Нової пошти

Про це повідомив в Telegram голова Харківської ОДА Олег Синєгубов, додавши карту відділень.

«Уже на 16 відділеннях Нової пошти видають гуманітарну допомогу», — написав він

Він зазначив, що кожного дня обласний логістичний штаб отримує десятки тон допомоги від інших областей, партнерів з-за кордону та великих торгівельних мереж.

08:14 Зруйновані житлові будинки, освітні та медичні заклади, 8 загиблих: рятувальники розповіли про наслідки повітряного бомбардування та обстрілів Харкова і області

Внаслідок нового масованого авіабомбардування Харкова ввечері 6 березня (о 19:15) були повністю або частково зруйновані багатоповерхові житлові будинки, адмінбудівлі, медзаклади, заклади освіти та гуртожитки.

Також стались масштабні пожежі у 21 будівлі центральної частини міста, а внаслідок серії обстрілів були зруйновані або частково зруйновані 11 будівель (вул. Гіршмана, Чернишевського, Алчевських, Мироносицька).

Загалом за добу рятувальники здійснили понад 60 виїздів для ліквідації пожеж, а також розбирання завалів зруйнованих будівель.

Врятовано та евакуйовано близько 200 осіб. Під завалами виявили тіла 8 загиблих. Остаточна інформація щодо загиблих та постраждалих наразі уточнюється.

07:56 Били зі Смерчів. ДСНС показала наслідки ранкового обстрілу Миколаєва

За даними рятувальників, окупанти здійснили масований обстріл житлових масивів Миколаєва зі Смерчів близько 7 ранку понеділка, 7 березня.

Виникло 5 пожеж в житловому секторі та об'єктах промисловості (ДП НВКГ Зоря-Машпроект).

Після обстрілу працівники ДСНС виявили численні вибухо-небезпечні предмети в житловому секторі, масштаби руйнування встановлюються на кількість постраждалих встановлюються.

07:40 МЗС Японії закликало своїх громадян не їздити до Росії

МЗС Японії підвищило рівень небезпеки Росії до третього з чотирьох. Найвищий четвертий рівень передбачає негайну евакуацію з країни.

07:30 Аеродроми Білорусі використовують для авіаударів по Україні, ворог поширює у соцмережах фальсифіковані пости для дискредитації ЗСУ — нове зведення Генштабу 

Генеральний штаб ЗСУ розповів про оборонні зусилля України у війні проти Росії і тактику ворога станом на 06:00 понеділка, 7 березня:

07:19 Велика Британія надасть Україні додаткову допомогу на $100 млн, зокрема на зарплати і пенсії

«Велика Британія виділяє додаткові $100 млн безпосередньо до державного бюджету України для пом’якшення фінансового тиску, викликаного неспровокованим та незаконним вторгненням Росії», — йдеться у повідомленні.

Зазначається, що ці гроші можуть бути використані для підтримки заробітної плати у бюджетному секторі, а також підтримки систем соціального захисту та пенсій для українського народу. Грант буде надано через Світовий банк.

07:00 Зранку 7 березня окупанти обстріляли Харків, Миколаїв і і передмістя Херсона

В усіх містах під обстріл потрапили житлові квартали. Миколаїв обстріляли із систем залпового вогню.

06:37 Через атаки російських військ 34 українських лікарні зупинили роботу — Ляшко

Російські окупанти порушують усі правила введення війни, здійснюючи обстріли по українських лікарням.

У деяких зруйновано будинки, у деяких перебито інженерні мережі, немає водопостачання, електропостачання, деякі взагалі вже не зможуть працювати.

06:33 Папа римський закликав зупинити війну в Україні: Ллються ріки крові та сліз

Папа римський Франциск під час традиційної недільної молитви 6 березня закликав негайно зупинити війну в Україні, яку розпочала Росія. Понтифік підкреслив, що те, що відбувається, — не «спеціальна військова операція», як наполягає офіційна Москва.

«В Україні ллються ріки крові та сліз. Це не просто військова операція, а війна, яка сіє смерть, руйнування та нещастя», — сказав Папа римський, звертаючись до пастви, яка зібралася на площі Святого Петра у Ватикані.

Понтифік також закликав негайно створити гуманітарні коридори.


