---
title: "Кока-Кола допоможе продуктами харчування 70-ти тисячам сімей в Україні у партнерстві з Червоним Хрестом"
date: Wed, 07 Dec 2022 19:03:00 +0200
draft: false
---
Источник: Новое Время https://biz.nv.ua/markets/coca-cola-vidilila-koshti-dlya-produktiv-na-70-tisyach-ukrajinskih-simey-postrazhdalih-vid-viyni-50289361.html


За підтримки Кока-Кола у грудні 2022 року Товариство Червоного Хреста України у співпраці з Італійським Червоним Хрестом доставить в Україну 70 тис. продуктових наборів. Ця гуманітарна програма є частиною зусиль Кока-Кола, спрямованих на допомогу українському суспільству, яке потерпає від війни.

 Видео дня   

З моменту, коли в лютому розпочалася війна, Кока-Кола зосередилася на трьох основних напрямках допомоги: постачанні продовольчих наборів із-за кордону, відновленні інфраструктури та підтримці громад згідно з їхніми найгострішими потребами.

«Компанія Кока-Кола спільно з Coca-Cola HBC та іншими партнерами з розливу напоїв під брендами Кока-Кола, а також Фундація Кока-Кола, починаючи з лютого 2022 року разом зобов’язалися виділити понад 18 млн євро на гуманітарну допомогу в Україні та підтримку працівників Системи Кока-Кола, які перебувають в Україні. Зокрема, на 4 млн євро із залученням Італійського Червоного Хреста закуповують продуктові набори, які Товариство Червоного Хреста України роздає найбільш постраждалим українцям», — розповідає Ольга Чумак, керівниця напрямку комунікацій Компанії Кока-Кола Україна.

Кожен набір продовольства в Україні доповнюють водою й напоями Coca-Cola, для чого виділено 700 тис. євро.

«Разом із Кока-Кола ми допомагаємо громадам, які цього потребують. Наша співпраця триває вже 13 років і спрямована на підтримку людей, які опинились у скрутному становищі. Компанія — відповідальний партнер, готовий підтримувати нас у найскладніших викликах», — говорить Максим Доценко, генеральний директор Національного комітету Товариства Червоного Хреста України.

Продуктові набори формують відповідно до науково обґрунтованих міжнародних стандартів Червоного Хреста, що забезпечує їх високу якість. Один набір — це щомісячний запас найнеобхідніших і найпоживніших продуктів із великим терміном придатності в упаковці, яка забезпечує зберігання без холодильника. В Україні до наборів також додають питну воду й напої. Товариство Червоного Хреста України передасть продуктові набори людям у регіони, які найбільше відчувають потребу в продовольстві та бутильованій воді.

Кока-Кола як соціально відповідальний бізнес понад 30 років інвестує в Україні у розвиток та посилення громад, тому партнерство з Червоним Хрестом є важливою складовою цієї діяльності. Нині Компанія ще тісніше співпрацює з неурядовими організаціями та державними органами, щоб якнайшвидше постачати безкоштовно воду і напої як гуманітарну допомогу тим громадам, які опинилися у скрутному становищі.

Андрій Бублик, директор з корпоративних зв’язків і сталого розвитку Coca-Cola HBC в Україні, Вірменії та Молдові:

«З 24 лютого ми надаємо воду й обладнання медичним установам та допомагаємо внутрішньо переміщеним особам. На даний момент ми передали понад 2,5 млн літрів нашої продукції туди, де відчувається найгостріша потреба у воді».

«Внесок у місію з постачання продовольства та напоїв разом із Червоним Хрестом — наступний крок наших спільних зусиль, спрямованих на полегшення становища людей у нашій країні».

Кока-Кола також взяла на себе зобов’язання відновити зруйнований дитячий садочок у селі Богданівці Броварського району. Новий заклад дошкільної освіти зможе прийняти більше дітей, ніж раніше, він буде обладнаний укриттям та відповідатиме всім вимогам безпеки. Компанія Кока-Кола та її партнер з розливу напоїв Coca-Cola HBC інвестують у відбудову садочка 1 млн євро.

Завод Кока-Кола відновив роботу у травні. Компанія продовжує інвестувати в українську економіку та підтримувати розвиток суспільства.
